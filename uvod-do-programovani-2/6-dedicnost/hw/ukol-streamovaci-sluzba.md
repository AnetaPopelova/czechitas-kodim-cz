# ukol-05: Streamovací služba

Uvažuj, že vyvíjíš software pro službu, která nabízí streamování videa. Služba nabízí dva typy pořadů - filmy a seriály. Firma chce evidovat, které filmy a seriály nabízí a jejich žánry. Dále chce u filmů evidovat délku a u seriálů počet episod a délku jedné episody.

- Vytvoř program, který bude obsahovat tři třídy - `Polozka`, `Film` a `Serial`.
- Třída `Polozka` bude sloužit jako základ pro další třídy. Bude mít atributy určující název a žánr. Oba atributy nastav ve funkci `__init__` a získej je jako parametry.
- Třída `Film` bude potomkem třídy `Polozka`. Film má kromě názvu a žánru atribut délka.
- Třída `Serial` bude potomkem třídy `Polozka`. Má kromě názvu a žánru atributy počet epizod a délka epizody.
- Všem třídám přidej funkci `get_info`, která vypíše informace o položce, resp. o filmu a seriálu. Funkce u třídy `Polozka` vypíše název a žánr. Následně tuto funkci využij ve funkcích u tříd `Film` a `Serial` a přidej k ní informaci o délce, resp. počtu episod.

Po naprogramování si vytvoř alespoň jeden objekt reprezentující film a seriál a ověř, že vše funguje.

---

## Bonus:

Pokračuj ve své práci pro streamovací službu. Služba nyní eviduje uživatele, kteří službu využívají. Vytvoř třídu `Uzivatel`, která bude mít atributy `uzivatelske_jmeno` a `delka_sledovani`, který udává celkovou délku pořadů, které uživatel zhlédl. Uživatelské jméno získej jako parametr a délka sledování je na začátku 0.

Třídám `Serial` a `Film` přidej funkci `get_celkova_delka`, která vrátí celkovou délku filmu/seriálu (u seriálu je to počet episod násobený délkou jedné episody).

Třídě `Uzivatel` přidej funkci `pripocti_zhlednuti`, která bude mít jeden parametr. Funkce zvýší atribut udávající celkovou délku sledávní o zadaný parametr.

Vytvoř objekt, který reprezentuje nějakého uživatele. Následně zkus uvažovat situaci, že uživatel zhlédne film a seriál, které jsi vytvořil(a) jako objekty. Uživateli připočti délky děl k délce sledování, využij k tomu funkci `get_celkova_delka` u objektu a seriálu, abys zjistil(a), kolik minut (nebo hodin) videa celkem uživatel zhlédl.

Nejjednodušší řešení je, pokud si u filmu/seriálu uložíš celkovou délku do pomocné proměnné a tuto pomocnou proměnnou potom předáš jako parametr funkci `pripocti_zhlednuti`.